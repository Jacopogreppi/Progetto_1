Luogo: Trevano, SAMT

Data: 02.09.2016

LAVORI SVOLTI

Dalle 10:05 fino alle 10:40 circa, i docenti Luca Muggiasca e Massimo Sartori ci hanno introdotto il modulo. È stato detto che cosa tratta questa materia e c'è stata mostrata la tabella oraria di cosa faremo nelle varie settimane. Successivamente col bimer abbiamo letto le regole riguardanti i progetti (come ad esempio che la mancata consegna comporta un 2). 
Una volta lette le regole ci è stato introdotto il primo progetto che dovremo svolgere. Esso consiste nel creare un case o un holder per arduino. Per ulteriori dettagli sul progetto si può visionare il file nella cartella del modulo in lettura.
Finita la presentazione riguardante il progetto, ci è stato introdotto un nuovo tipo di programma: il "Versioning software". Esso permette di tenere traccia del lavoro svolto. Si possono vedere le modifiche fatte da una sessione all'altra e, in caso, si può ripristinare una versione precedente.
In questo modulo useremo "GitHub" come programma di versioning. Tutto ciò è stato discusso fino alle 11:35.

Nel pomeriggio, dalle 13:15 fino alle 16 circa, abbiamo provato a scaricare GitHub e ad utilizzarlo. Si sono verificati dei problemi che tratterò nel punto seguente. 
L'ultima mezz'ora è stata dedicata alla teoria su come creare i diari delle lezioni e alla stesura di quello odierno.

PROBLEMI RISCONTRATI E SOLUZIONI ADOTTATE

Durante il pomeriggio è successo il putiferio. Nessuno riusciva a connettersi all'account di GitHub tramite Sourcetree (interfaccia grafica locale) poiché come ben sappiamo il proxy della scuola ci da sempre problemi. Inizialmente ho provato a seguire una guida fornitaci dal docente Luca Muggiasca, ma non sono riuscito a sistemare il problema. Ad un certo punto dovevo modificare un file (.gitcongif) che non riuscivo a trovare e quindi ho provato un altro metodo. Ho scaricato un'altra versione di GitHub, ma per il desktop questa volta. Dopo vari tentativi sono riuscito a connettermi, ma avevo ancora il problema del file che non trovato. Tramite una guida trovata in un forum sono riuscito a trovare il file e sono riuscito a modificarlo con successo. Successivamente il problema è stato risolto. Ma, ovviamente, ho riscontrato un ulteriore problema. Dato che dobbiamo conservare il diario in un'apposita cartella dentro una determinata repositories, ho pensato di eliminare le 2 che avevo creato per prova. Una volta eliminate non mi è stata più data la possibilità di clonare la cartella in locale sul desktop. In questo week-end cercherò di trovare una soluzione a questo problema inaspettato.

NB: Il 28.10.2016 ho effettuato delle modifiche solamente alla struttura del testo per renderlo più comprensibile e per correggere degli errori.

PUNTO DELLA SITUAZIONE RISPETTO ALLA PIANIFICAZIONE
 
Nulla
 
PROGRAMMA DI MASSIMA PER LA PROSSIMA GIORNATA DI LAVORO 
 
Per la prossimo lezione punto a sistemare il problema che ho riscontrato nella clonazione della repositories sul desktop in locale. 
